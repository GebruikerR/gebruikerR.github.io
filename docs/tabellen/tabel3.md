### Tabel 3: SI, Internationaal stelsel van eenheden
### Tabel 3A
#### Basisgrootheden, aanvullende grootheden en hun eenheden

| letter | grootheid | eenheid | symbool |
| :-------: | ------- | ------ | :--: |
| l | lengte | meter | m |
| m | massa | kilogram | kg |
| t | tijd | seconde | s |
| I | stroomsterkte | ampére | A |
| T	| temperatuur | kelvin | K |
| I | lichtsterkte | candela | cd |
| n | hoeveelheid stof | mol | mol |
| \[alpha] | vlakke hoek | radiaal | rad |
| \[Omega] | ruimtehoek | steradiaal | sr |

### Tabel 3B
#### Definities

| symbool | definitie |
| :--: | -------- |
| m | De meter is de lengte van de weg die het licht in vacutim aflegt in een tijd van 1 / 299792458 seconde (17e CGPM-1983,Rés. 1). |
| kg | Het kilogram is de eenheid van massa; het is gelijk aan de massa van het internationale prototype van het kilogram (1e CGPM-1889). |
| s | De seconde is de tijdsduur van 9192631770 perioden van de straling ontstaan bij de overgang tussen de twee hyperfijnniveaus van de grondtoestand van het atoom cesium-133 (13e CGPM-1967, Rés. 1). |
| A | De ampére is de constante stroom die, indien hij in stand wordt gehouden in twee evenwijdige, rechtlijnige en oneindig lange geleiders van te verwaarlozen cirkelvormige doorsnede, die geplaatst zijn in het luchtledige op een onderlinge afstand van 1 meter, tussen deze twee geleiders een kracht veroorzaakt gelijk aan 2\*10^(-7) newton voor iedere meter lengte (9e CGPM-1948). |
| K	| De kelvin, eenheid van thermodynamische temperatuur, is het (1 / 273,16)e deel van de thermodynamische temperatuur van het tripelpunt van water (13e CGPM-1967, Rés. 4). |
| cd | De candela is de lichtsterkte, in een gegeven richting, van een bron die monochromatische straling meteen frequentie van 540*10^(12) hertz uitzendt en waarvan de stralingssterkte in die richting 1 / 683 watt per steradiaal is (16e CGPM-1979, Rés. 3). |
| mol | De mol is de hoeveelheid stof van een systeem dat evenveel elementaire entiteiten bevat als er atomenzijn in 0,012 kilogram koolstof-12 (14e CGPM-1971, Rés. 3). Bij gebruikmaking van de mol moeten de elementaire entiteiten worden gespecificeerd; deze kunnen atomen, moleculen, ionen, elektronen, andere deeltjes of bepaalde groeperingen van dergelijke deeltjes
zijn. |
| rad | De radiaal is de hoek tussen twee stralen van een cirkel die op de omtrek een boog afsnijden waarvan de lengte gelijk is aan de straal. |
| sr| De steradiaal is de ruimtehoek die, wanneer zijn top samenvalt met het middelpunt van een bol, op die bol een oppervlakte uitsnijdt gelijk aan die van een vierkant met de straal van die bol als zijde. |